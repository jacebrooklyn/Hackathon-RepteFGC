# Hackathon: Repte FGC

Aquest repositori conté un seguit de documents respecte a la investigació de la mobilitat inclusiva a FGC.
<br />

### **Problema** 
Molts usuaris tenen dificultats per trobar la via correcta o el tren que han d'agafar, la qual cosa provoca que algunes persones es perdin i no arribin a la seva destinació desitjada, o que no arribin a temps per agafar el seu tren. 
<br /> <br />

### **Solució**
En la solució es busca implementar més d'una utilitat a la màquina per tal de poder beneficiar com més gent possible, no a un únic col·lectiu.

Es proposa instal·lar pantalles interactives a totes les estacions de FGC per proporcionar informació rellevant als usuaris. Aquestes pantalles inclouen una barra de cerca per trobar la destinació desitjada, un mapa interactiu per visualitzar totes les estacions i, un cop seleccionada l'estació, informació detallada sobre l'estat del servei, com ara el funcionament dels ascensors i escales mecàniques, la disponibilitat de lavabos, entre altres aspectes. 

Un cop decidida que la destinació és òptima, la pantalla mostra i imprimeix un tiquet amb informació sobre el tren que han d'agafar, incloent-hi l'hora de sortida, la via i la direcció. A més, es vol implementar una guia visual al terra de les estacions, pintant línies de colors segons el tren corresponent. El tiquet també indica el color de la línia que l'usuari ha de seguir per arribar a la seva via. En el cas que l'usuari decideixi no anar a la destinació seleccionada, la interfície proporciona l'opció d'anul·lar l'operació i tornar enrere per buscar una altra destinació.
Durant tot el procés, es proporcionarà una guia auditiva per facilitar l'ús de la interfície, assegurant-se que l'experiència no sigui únicament intuïtiva, sinó que estigui clarament guiada per veu.
<br /> <br />

### **Col·lectius beneficiats** 
Aquesta interfície senzilla pot beneficiar un ampli conjunt de persones, com ara la gent gran que necessita instruccions clares per arribar al tren o informació rellevant sobre l'estació de destí. També pot ser molt útil per a persones que utilitzen els FGC per primera vegada i no coneixen l'entorn, com ara turistes. En realitat, aquestes pantalles poden beneficiar tothom, no només un col·lectiu concret, ja que proporcionaran informació d'interès sobre les estacions i no només indicacions per arribar a la via corresponent.

<br /> <br />

## Membres
- Fiona Bela Cobacho
- Jace Brooklyn Herzog Barceló
- Anna Vallvé Nicolàs
